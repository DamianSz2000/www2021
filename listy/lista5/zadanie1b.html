<!DOCTYPE html>

<head>
    <meta charset="utf-8">
    <style>
        .menu1 a {
            font-size: 20px
        }

        .menu1 a {
            text-decoration: none;
        }

        .menu1 a {
            font-family: arial;
            display: block;
            background: #eee;
            padding: 4px 20px;
            margin: 2px;
        }

        .menu1 li li a {
            color: black
        }

        .menu1 li:hover>a {
            background: #aaa;
        }

        .menu1>li {
            display: table-cell;
            padding: 0;
            border: 1px solid grey
        }

        .menu1>li>a {
            background: #678;
            color: white;
            margin: 2px;
        }

        .menu1>li:hover>a {
            background: #456;
        }

        .menu1 ul {
            list-style-type: none
        }

        .menu1 ul {
            padding: 0
        }

        .menu1 li ul {
            position: absolute;
            border: 1px solid grey;
            background: #eee
        }

        .menu1 li ul {
            display: none
        }

        .menu1 li:hover ul {
            display: block
        }

        .menu1>li {
            display: table-cell;
            padding: 0;
            border: none
        }
    </style>
</head>
<html>

<body>
    <div>
        <ul class="menu1">
            <li><a href=#>Wrocław</a>
                <ul>
                    <li><a href="#nazwa">Nazwa miasta</a></li>
                    <li><a href="#historia">Historia</a></li>
                    <li><a href="#ludnosc">Ludność</a></li>
                    <li><a href="#srodowisko">Środowisko naturalne</a></li>
                    <li><a href="#zabytki">Zabytki, architektura i urbanistyka</a></li>
                </ul>
            </li>
        </ul>
        <h1>Wrocław</h1>
        <dl>
            <dt id="nazwa">
                <h2>Nazwa miasta</h2>
            </dt>
            <dd>Pochodzenie nazwy miasta nie jest jasne, ponieważ w najstarszych określeniach tej nazwy zapisanych przez
                Thietmara jako Wrotizlaensem i Wortizlava, oraz późniejszej z 1133 jako Vuartizlau, występuje grupa
                -ar-, -ro-, a nie czeska -ra- stosowana jako część nazwy miasta w późniejszych wiekach i co mogłoby
                wskazywać, że pochodzenie nazwy miasta należy tłumaczyć jako gród Wrocława, Wrocisława, Warcisława,
                które to imię było popularne wśród rycerstwa polskiego w różnych formach i odmianach[16][17]. Jeszcze w
                początkach XII wieku zapis Vuartizlau jest polski (z polską grupą –ar-). Późniejsza forma łacińska
                Vrastislavia, w której pojawia się czeskie –ra-, jest zniekształcona – być może pod wpływem czeskim – w
                okresie nasilających się wpływów kulturowych południowego sąsiada[18]. Przeciwną hipotezą jest pogląd,
                że nazwa miasta pochodzi przypuszczalnie od imienia zmarłego w 921 roku księcia czeskiego Vratislava I,
                który być może czasowo panował nad grodem i który według legend jest założycielem miasta[19]. Według tej
                koncepcji w VI wieku słowiańskie plemię Ślężan osiedliło się nad Odrą i wzniosło na Ostrowie Tumskim
                gród, który Vratislav I umocnił[20]. Poza ww. argumentami językowymi, koncepcja ta napotyka też na
                wątpliwości natury historycznej, ponieważ dotychczasowe datowanie pierwszego wrocławskiego grodu na lata
                940–970 przypada na co najmniej dwadzieścia lat po śmierci Vratislava I[16]. Jednym z pierwszych źródeł
                nazwy miasta jest kronika Thietmara z Merseburga z XI wieku („Iohannem Wrotizlaensem”, „Wortizlava
                civitate”)[21]. Polska nazwa miejscowości „Wrocław” jest skrótem od staropolskiego imienia „Wrócisław”.
                „Wrócisław” lub „Vratislaw” jest imieniem złożonym: pierwsza część (pol. „wrócić”, „wracać”, czes.
                „vraceti”, „vrátiti”) znaczy „wracać”, „zwracać”, „obalać przeciwnika”, „zmusić kogoś do ucieczki”.
                Druga część („sław”) znaczy „imię”, „poważanie”, „reputacja”, „sława”[22]. Dlatego inicjał „W” był/jest
                od dawna częścią herbu niemieckiego i polskiego. W roku 1154 arabski geograf Al-Idrisi w swoim dziele
                pt. Księga Rogera zamieścił nazwę Wrocławia jako -r(a)t(i)-slaba pośród innych polskich miast Krakowa,
                Gniezna, Sieradza, Łęczycy oraz Santoka[23][24].

                Niemiecka nazwa „Breslau” ma pochodzenie słowiańskie i oparła się na wcześniejszych dokumentach z roku
                1175 jako nazwa „Wrezlaue” oraz z 1201 r. jako „Wreczelaw”[25]. W czasie, w którym Niemcy osiedlali się
                nad Odrą, istniało już osiedle polskie na Ostrowie Tumskim. Osiedle nazywało się „Wrocław”, ulokowane tu
                było już też biskupstwo. Rosnące znaczenie tego biskupstwa spowodowało, że nie istniała potrzeba
                stosowania nowej nazwy dla osiedli niemieckich, słowiańska nazwa osiedla biskupiego używana była też dla
                osiedli niemieckich. Etymologiczne pochodzenie nazwy „Breslau” od nazwy „Wrocław” można udowodnić przez
                porównanie historycznych dokumentów duchownych i książęcych, w których można znaleźć dużo wariantów i
                odwołań do tej nazwy („ecclesiam Wratislaviensem”, „episcopus Wratizlauiensis”, „Wrotizlaensis”, „in
                foro Wratislaviensi”, „Wroczlaviensi provincia”, „Vrozlavia”, „Wortizlaua”, „Wrazslavie”, „Vratislavia”,
                „Wratizlavia”, „Wratislavia”, „Wratislawia”, „Vratizlav”, „Wratizlaw”, „Wratislaw”, „Wraislaw”,
                „Vratizlau”, „Wratizlau”, „Wratislau”, „Wreczeslaw”, „Wretslaw”, „Wrezlaw”, „Wrezlau”, „dux de
                Werslaue”, „Breczlaw”, „Bretzlaw”, „Bretlav”, „Bretzlau”, „Bretzla”, „Brezslaw”, „Brezlaw”, „Breßlaw”,
                „Bresslaw”, „Presslaw”, „Breslow”, „Breslou”, „Breßlau”, „Bresslau”, „Breslau”). Wymiana litery „W” na
                literę „B” uzasadnia się trudnościami w artykulacji przez Niemców wersji nazwy zaczynającej się od „W”.
                Niektórzy przypuszczają, że niemieckie osiedle początkowo mogło mieć swoją własną nazwę, która jednak
                nie zachowała się[22].

                W kronice łacińskiej Liber fundationis episcopatus Vratislaviensis spisanej w latach 1295–1305 miasto
                wymienione jest jako Wratislavia. W kronice wymienione zostały również wsie, które w procesach
                urbanizacyjnych zostały wchłonięte przez miasto. Są to obecne dzielnice lub części miasta jak Ołbin
                zapisane w formie Olbingo, Kozanów jako Chossnow, Osobowice jako Heysonis, Maślice jako Maslitz, Gądów
                Mały jako Gandow, Pilczyce jako Pilsicz, Kłokoczyce jako Clocziti, Pracze Odrzańskie jako Praczh i
                inne[26][27]. Niemiecki opis Prus z 1819 roku notuje dwie nazwy miasta – polską oraz niemiecką – we
                fragmencie „Breslau (polnisch Wraclaw)”[28].

                19 maja 1946 przyjęto oficjalną nazwę miasta Wrocław w miejsce niemieckiej Breslau[29]. </dd>
            <dt id="historia">
                <h2>Historia</h2>
            </dt>
            <dd>Wrocław jest jednym z najstarszych miast Polski pod względem lokacji na prawach miejskich. W czasach
                antycznych w miejscu lub okolicach Wrocławia istniała miejscowość o nazwie Budorgis. Została ona
                odwzorowana na antycznej mapie Klaudiusza Ptolemeusza z lat 142–147 n.e.[30] O tym, że miejscowość ta
                znajdowała się w miejscu lub okolicach Wrocławia, informuje Lexicon Universale[31] oraz wynika to z
                położenia wśród innych zidentyfikowanych miejscowości Śląska. Niektóre z hipotez łączy antyczną osadę
                Budorigum z samym Wrocławiem, część źródeł wskazuje jednak na jej lokalizację w okolicach Brzegu. We
                Wrocławiu krzyżowały się dwie główne drogi handlowe – Via Regia i Szlak bursztynowy. Miasto należało do
                Ligi Hanzeatyckiej.

                Miasto zostało po raz pierwszy rozpoznane w X wieku jako Vratislavia przez znajdującą się tam warownię
                księcia czeskiego Wratislava I, stąd nazwa[32]. Miasto po raz pierwszy wzmiankowane w sposób
                jednoznaczny w roku 1000 w związku z założeniem (podczas zjazdu gnieźnieńskiego) biskupstwa (jednego z
                czterech na terenie ówczesnej Polski). Osadnictwo na tych terenach istniało już jednak od VI wieku,
                kiedy to słowiańskie plemię Ślężan osiedliło się nad Odrą[20]. Według ostatnich badań nie ma śladu,
                który by wskazywał na istnienie przed 940 rokiem grodu na wrocławskim Ostrowie Tumskim[33][34]. W roku
                985 na Ostrowie Tumskim powstał pierwszy gród wybudowany przez Mieszka I. Od końca X wieku Wrocław
                znajdował się pod panowaniem Piastów i był jedną z głównych siedzib królestwa (łac. sedes regni
                principalis)[35]. W średniowiecznej Kronice Polskiej Galla Anonima spisanej w latach 1112–1116 Wrocław
                obok Krakowa oraz Sandomierza zaliczony został do jednej z trzech głównych stolic Królestwa
                Polskiego[36]. </dd>
            <dt id="ludnosc">
                <h2>Ludność</h2>
            </dt>
            <dd>Na początku XIX wieku miasto zamieszkane było przez 78 tysięcy osób (dane z 1819). W połowie wieku
                liczba ludności przekroczyła 150 tysięcy, w 1870 – 200 tysięcy. Zjednoczenie Niemiec w 1871 przyczyniło
                się do szybkiego wzrostu liczby ludności miasta. Na początku XX wieku we Wrocławiu mieszkało ponad pół
                miliona osób (według zestawienia Heinza Rogmanna z 1937, w 1910 mieszkało w mieście 512 105 osób,
                natomiast suplement encyklopedii Orgelbranda podaje liczbę 510 929 osób). Wrocław stał się szóstym pod
                względem liczby ludności miastem Cesarstwa Niemieckiego. Według spisu niemieckiego z 1910 (przez
                historyków polskich i także niektórych niemieckich spis ten, podobnie jak inne niemieckie z I połowy XIX
                wieku, uważany jest za niedokładny[64], fałszywy[65] i tendencyjny[66]) we Wrocławiu mieszkało 95,71%
                Niemców, 2,95% Polaków, 0,67% ludność mieszana polsko-niemiecka, 0,67% Czechów[potrzebny przypis].

                Tuż przed II wojną światową liczba mieszkańców sięgnęła prawie 630 tysięcy, a 1 grudnia 1940 wynosiła
                638 905; w styczniu 1945 wraz z uciekinierami ze wschodnich terenów Rzeszy przekroczyła 1 milion. Między
                połową stycznia a początkami lutego na rozkaz gauleitera Hanke przymusowo ewakuowano na zachód około
                siedemset tysięcy osób. Rok po zakończeniu wojny w spisie powszechnym zanotowano 170 tysięcy
                mieszkańców. Poziom zaludnienia z 1939 miasto osiągnęło w 1983. Największą liczebność populacji Wrocław
                odnotował w 2020 – według danych GUS na dzień 30 czerwca 643 782, wcześniej rekordowy był rok 1991 – 643
                640 mieszkańców[67]. Raport o stanie miasta szacuje rzeczywistą liczbę mieszkańców w 2020 roku na ok.
                837 tys. Estymatę wykonało Miejskie Przedsiębiorstwo Wodociągów i Kanalizacji (MPWiK) na podstawie
                średniego zużycia wody na mieszkańca[68].

                Od czasów rosyjskiej agresji i wojny w Donbasie, czyli od około 2015 roku, liczba Ukraińców we Wrocławiu
                stale rosła i już w 2017 r. stanowili oni około 10% mieszkańców[69]. </dd>
            <dt id="srodowisko">
                <h2>Środowisko naturalne</h2>
            </dt>
            <dd>Miasto położone jest w trzech mezoregionach (Równina Wrocławska, Pradolina Wrocławska, Równina
                Oleśnicka) Niziny Śląskiej na wysokości od 105 do 156 m n.p.m. (Wzgórze Gajowe i Wzgórze Maślickie)[71],
                między Wzgórzami Trzebnickimi na północy, a Sudetami na południu.

                Miasto rozciąga się na długości 26,3 kilometra na linii wschód-zachód oraz 19,4 kilometra na linii
                północ-południe, a długość granic administracyjnych wynosi 106,7 km[72].

                Miasto leży nad rzeką Odrą i czterema jej dopływami, które zasilają ją w granicach miasta: Bystrzycą,
                Oławą, Ślęzą i Widawą. Dodatkowo przez teren miasta przepływa rzeka Dobra oraz wiele strug.

                Wrocław czerpie wodę pitną z obszaru terenów wodonośnych zasilanych wodami podziemnymi i
                powierzchniowymi rzek Oławy i Nysy Kłodzkiej poprzez Kanał Nysa-Oława.

                Miasto posiada oczyszczalnię ścieków na osiedlu Janówek.

                We Wrocławiu znajduje się Kilimandżaro, Morskie Oko, a w pobliskim Kamieńcu Wrocławskim Bajkał.

                Zobacz też: Wrocławski węzeł wodny.

                Na terenie miasta żyją szczury, jeże, lisy, dziki, nietoperze,[potrzebny przypis] kuny, wiewiórki,
                sarny, zające, bobry, tchórze, wydry, borsuki, łasice, gronostaje oraz jenoty. Mogą się także pojawiać
                piżmaki, norki amerykańskie, szopy pracze[73]. </dd>
            <dt id="zabytki">
                <h2>Zabytki, architektura i urbanistyka</h2>
            </dt>
            <dd>We Wrocławiu mimo zniszczeń wojennych zachowało się wiele budowli w stanie oryginalnym, bądź
                odrestaurowanych czy odbudowanych po wojnie. Do wyróżniających się należą: dwa ratusze na Rynku –
                gotycki Stary Ratusz oraz Nowy Ratusz w stylu historyzmu; gotyckie kościoły: archikatedra św. Jana
                Chrzciciela na Ostrowie Tumskim (przy niej barokowa kaplica Elektorska według projektu Fischera von
                Erlacha), katedra greckokatolicka pw. św. Wincentego i św. Jakuba, katedra św. Marii Magdaleny, bazylika
                św. Elżbiety, kolegiata św. Krzyża, NMP na Piasku, św. Stanisława, św. Doroty i św. Wacława, kościół św.
                Wojciecha, neogotycki św. Michała Archanioła, barokowy zespół głównych budynków Uniwersytetu
                Wrocławskiego z Aulą Leopoldina; neogotycki budynek Dworca Głównego; modernistyczne: Hala Stulecia
                (proj. Max Berg na Wystawę Stulecia 1913; wpisana na listę światowego dziedzictwa UNESCO), gmach Opery
                Wrocławskiej, hotel Monopol, Hala Targowa, Spółdzielczy Dom Handlowy „Feniks” (dawniej Dom Handlowy
                Braci Barasch), Dom Towarowy Renoma, Dom Handlowy Kameleon (dawniej Dom Handlowy Rudolfa Petersdorffa)
                zaprojektowany przez Ericha Mendelsohna, budynki wystawy „Mieszkanie i miejsce pracy” (1929, m.in. dom
                projektu Hansa Scharouna), budynki Browaru Piastowskiego, Pałac Spätgenów, Pałac Schaffgotschów, Pałac
                Ballestremów, Landeshaus, Urząd Pocztowy, wieże ciśnień przy alei Wiśniowej, Na Grobli i przy alei
                Kasprowicza.
                Osiedle domków jednorodzinnych przy ulicy Kamienieckiej

                Oprócz tego w mieście zachowało się ponad osiem tysięcy zabytkowych kamienic reprezentujących style
                historyczne pochodzących z XIX i początków XX wieku, które władze samorządowe starają się w ramach
                specjalnych programów rewitalizacyjnych sukcesywnie poddawać renowacjom. Jest to największe tego typu
                skupisko zabytkowego budownictwa w Polsce oraz jedno z największych w Europie[potrzebny przypis].
                Kamienice te prezentują style począwszy od baroku poprzez klasycyzm, historyzm, secesję aż po modernizm.
                Wiele kamienic prezentuje wysokie walory architektoniczno-estetyczne. W niektórych przypadkach są to
                zachowane całe ciągi ulic architektury historyzującej jak chociażby ulica Miernicza oraz plac Księdza
                Stanisława Staszica na osiedlu Nadodrze. Na wrocławskim Tarnogaju zachowało się osiedle mieszkaniowe
                domków jednorodzinnych przy ul. Kamienieckiej, która bywa nazywana wrocławską „Złotą Uliczką”.

                W budynku Banku Zachodniego na rogu Rynku i placu Solnego działa jedyny we Wrocławiu paternoster, czyli
                winda bez drzwi, która jeździ ze stałą prędkością, nie zatrzymując się na poszczególnych piętrach.

                Jako jedno z nielicznych miast w Europie ma zachowaną i stale wypełnioną wodą fosę miejską.

                Wrocławski ratusz jest jednym z najstarszych ratuszy w Polsce. Na wysokiej wieży mieści się najstarszy w
                Polsce dzwon zegarowy i najstarszy, z 1368, zegar wieżowy. W piwnicach budynku znajduje się najstarsza
                (z XIV wieku) restauracja w Europie – Piwnica Świdnicka. </dd>
        </dl>
    </div>
</body>

</html>